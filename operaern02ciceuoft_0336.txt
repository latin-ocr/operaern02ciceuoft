322 'ACADEMICORUM 11113. 11. cn. 28,

‘⁸ Incede, incede3 adsunt, adsunt: me, me ex-
petunt.”
Quid ? cum virginis fidem implorat ε

“ Fer mi auxilium: pestem abige a me z
Flammiferam hanc vim, quae me excruciat.
Coeruleae, incinctae igni, incedunt:
Circumstant cum ardentibus taedis.”

Num dubitas, quin sibi haec videre videatur ? item-
que caetera:

‘⁶ Intendit crinitus Apollo
Arcum auratum, luna innixus.
Diana facem jacit a laevass’

Qui magis haec crederet, si essent, quam credebat,
quia videbantur? Apparet enim jam cor cum ocu-
lis consentire. Omnia autem haec proferuntur, ut
illud efficiatur, quo certius nihil potest esse: inter
visa vera et falsa, ad animi assensum, nihil interesse.
Vos autem nihil agitis, cum falsa illa vel furiosorum
vel somniantium, recordatione ipsorum, refellitis.
Non enim id quaeritur, qualis recordatio fieri soleat
eorum qui experrecti sint, aut eorum qui furere
destiterint 3 sed qualis visio fuerit, aut furentium aut
somniantium, tum cum commovebantur. Sed abeo
a sensibus.

Quid est, quod ratione percipi possit ? Dialectioem
inventam esse dicitis, veri et falsi quasi disceptatri-
cem, et judicem. Cujus veri et falsi? et in qua re ?
In geometriane, quid sit verum vel falsum, dialecti-
cus judicabit, an in literis, aut in musicis? At ea
non novit. In philosophia igitur? Sol quantus sit,
quid ad illum ἶ) quod sit summum bonum, quid ha-
bet, ut queat judicare? quid igitur judicabit? Quae
conjunctio, quae disjunctio vera sit, quid ambigue
dictum sit, quid sequatur quamque rem, quid repug-

