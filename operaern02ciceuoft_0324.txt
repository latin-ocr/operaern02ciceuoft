310 ACADEMICORUM LIB. 11. CAP. 2⁰.

dispiciendum reliquerunt. Quos si sequamur, ig!
vinculis simus adstricti, ut nos commovere neque-
amus. Sublata enim assensione, omnem et motum
animorum, et actionem rerum, sustulerunt: quod
non modo recte fieri, sed omnino fieri, non potest.
Provide etiam, ne uni tibi istam sententiam minime
liceat defendere, An tu, cum res occultissimas ape-
rueris, in lucemque protuleris, juratusque dixeris,ea

te comperisse (quod mihi quoque licebat, qui ex te
illa cognoveram), negabis esse rem ullam, quae co-
gnosci, comprehendi, percipi possit? Vide, quaeso,
etiam atque etiarn, ne illarum quoque rerum pul-
cherrimarum a te ipso minuatur auctoritas.

Quae cum dixisset ille, finem fecit. Hortensius
autem, vehementer admirans, (quod quidem perpetuo,
Lucullo loquente, fecerat, ut etiarn manus saepe tolle-
ret: nec mirum: nam nunquam arbitror contra
Academiam dictum esse subtilius) me quoque, jo-
cansne, an ita sentiens, (non enim satis intelligebam)
coepit hortari, ut sententia desisterem.

Tum mihi Catulus, Si te, inquit, Luculli oratio
flexit, quae est habita memoriter, accurate, copiose· ‚
tace0; neque te, quo minus, si tibi ita videatur, sen-
tentiam mutes, deterrendum puto. Illud vero non
censuerim, ut ejus auctoritate moveare. Tantum
enim non te modo monuit, inquit, arridens, ut ca·-
veres, ne quis improbus tribunus plebis (quorum·
vides quanta copia semper futura sit) arriperet te, et
in concione quaereret, qui tibi constares, cum idem
negares quidquam certi posse reperiri, idem te com-
perisse dixisses. Hoc, quaeso, ne te terreat. De causa
autem ipsa malim quidem te ab hoc dissentire. Sin
cesseris, non magnopere mirabor: memini enim An-
tiochum ipsum, cum annos multos talia sensisset,
simul ac visum sit, sententia destitisse. Haec cum
dixisset Catulus, me omnes intueri.

XX. Tum ego, non minus commotus, quam soleo
in causis majoribus, hujusmodi quadam oratione sum

 

 

