48 ORATOR, CAP. 50.

“ Eam, quam nihil accusas, damnas?⁹
‘⁶ Condemnas‚” diceret, qui versum effligere vellet.

‘² Bene quain meritam esse autumas, dicis male
meren.

Id, quod scis, prodest nihil: id, quod nescis, ob-
est.

Versum efficit ipsa relatio contrariorum. Id esset in
oratione numerosum, “ Quod scis, nihil prodest ε
quod nescis, multum obest. ”

L. Semper haec, quae Graeci Αντιθετα nominant,
cum contrariis opponuntur contraria, numerum ora-
torium necessitate ipsa efficiunt, et eum sine indus-
tria. Hoc genere antiqui jam ante Isocratem delecta-
bantur, et maxime Gorgias3 cujus in oratione ple-
rumque efficit numerum ipsa concinnitas. Nos etiam
in hoc genere frequentes, ut illa sunt in quarto accu-
sationis. “ Conferte hanc pacem cum illo bello3
hujus praetoris adven tum cum illius imperatoris vic-
toria3 hujus cohortem' nnpuram cum illius exercitu
invicto3 hujus libidines cum illius continentia· ab
illo, qui cepit, conditas3 ab hoc, qui constitutas ac-
cepit, captas dicetis Syracusas? Ergo et hi numeri
sint cogniti.

Genus illud tertium explicetur, quale sit, nume-
rosae et aptae orationis3 quod qui non sentiunt, quas
aures habeant, aut quid in his hominis simile sit, ne-
scio. Meae quidem et perfecto completoque verbo-
rum ambitu gaudent, et curta sentiunt, nec amant
redundantia. Quid dico meas? conciones saepe ex-
clamare vidi,cun1 apte verba cecidissent· id enim
exspectant aureS, ut verbis colligentur sententiae.
Non erat hoc apud antiquos. Et quidem nihil aliud
fere non erat: nam et verba eligebant, et sententias
graves et suaves reperiebant3 sed eas aut vinciebant
aut explebant pamm.

“ Hoc me ipsum delectat, '' inquiunt. Quid si an-
tiquissima illa pictura paucorum colorum magis, ·

