70 ORATOR, CAP. 71.

let lingua, eo genere, quo illi volunt. Facilius est
enim apta dissolvere, quam dissipata connectere.

Res autem se sic habet, (ut brevissime dicam quod
sentio) composite et apte, sine sententiis, dicere, insa-
nia est: sententiose autem, sine verborum et ordine
et modo, infantia3 sed ejusmodi tamen infantia, ut
ea qui utantur, non stulti homines haberi possint,
etiam plerumque prudentes: quo qui est contentus,
utatur. Eloquens vero, qui non approbationes solum,
sed admirationes, clamores, plausuS, si liceat, movere
debet, omnibus oportet ita rebus excellat, ut ei turpe
sit, quidquam aut spectari aut auditi libentius.

Habes meum de oratore, Brute, judicium, quod
aut sequere, si probaveris3 aut tuo stabis, si aliud
quoddam est tuum. In quo neque pugnabo tecum,
neque hoc meum, de quo tantopere hoc libro asseve-
ravi, unquam affirmabo esse verius, quam tuum. Po-
test enim non solum aliud mihi, ac tibi, sed mihi ipsi
aliud alias videri: nec in hac modo re, quae ad vulgi
assensum spectat, et ad aurium voluptatem, quae duo
sunt ad judicandum [novissima Ï‚] sed ne in maximis
quidem rebus, quidquam adhuc inveni firmius, quod
tenerem, aut quo judicium meum dirigerem, quam
d, quodcumque mihi quam simillimum veri videre-
tur, cum ipsum illud verum in occulto lateret. Tu
autem, velim, si tibi ea, quae disputata sunt, minus
probabuntur, ut aut majus opus institutum putes,
quam effici potuerit, aut, dum tibi roganti voluerim
obsequi, verecundia negandi, scribendi me impuden-
tiam suscepisse.

