AD HERENNIUM, Lm. IV. CAP. 45. 251

untur. At, qui patriae pericula suo periculo expetunt,
hi sapient& putandi sunt, cum et eum, quem debent,
honorem reipublicae reddunt, et pro multis perire
malunt, quam cum multis. Etenim vehementer est
iniquum, vitam, quam a natura acceptam propter
patriam conservaveris, naturae, cum cogat, reddere3
patriae, cum roget, non dare. et, cum possis cum
summa virtute et hon'ore pro patria interire, malle
per dedecus et ignaviam vivere. et, cum pro amicis
et parentibus et caeteris necessariis adire periculum
velis, pro republica, ιιι qua et haec et illud sanctissi-
mum nomen patriae continentur, nolle in discrimen
venire. Itaque, uti contemnendus est, qui, in naxi-
gando, se quam navim mavult incolumem3 ita vi-
tuperandus, qui, in reipublicae discrimine, suae plus
quam communi saluti consulit. Nave enim fracta,
multi incolumes evaserunt: ex naufragio patriae sal-
vus nemo potest enatare. Quod mihi bene videtur
Decius intellexisse, qui se devovisse dicitur, et pro
legionibus in hostes immisisse medios. unde amisit
vitam3 at non perdidit. re enim vilissima certam, et
parva maximam, redemit. Dedit vitam, accepit pa-
triam, · amisit animam, potitus est gloria, quae, cum
summa laude prodita, vetustate quotidie magis eni-
tescit. Quod si, pro republica debere accedere ad pe-
riculum, et ratione demonstratum est, et exemplo
comprobatum, ιι sapientes sunt existimandi, qui
nullum pro salute patriae periculum vitant.' In his
igitur generibus expolitio versatur, de qua producti
sumus, ut plura diceremus, quod non modo, cum
causam dicimus, adjuvat et exornat orationem, sed
multo maxime per eam exercemur ad elocutionis
facultatem. Quare conveniet extra causam in exer-
cendo rationes adhibere expolitionis, in dicendo uti,

cum exornabimus argumentationem, de qua diximus
in libro secundo.

XLV. Commoratio est, cum in loco firmissimo,
quo tota eausa continetur, manetur diutius, et eodem

