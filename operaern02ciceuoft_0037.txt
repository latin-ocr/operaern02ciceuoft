ORATOR, CAr. 25. 23

transferam aut, si res suum nullum habet nomen,
docendi causa sumtum, non ludendi, videtur. Hoc
ornamento liberius paulo, quam caeteris, utetur hic
submissus3 nec tam licenter tamen, quam si genere
dicendi uteretur amplissimo.

XXV. Itaque illud indecorum (quod quale sit,
ex decoro debet intelligi) hic quoque apparet, cum
verbum aliquod altius transfertur, idque in oratione
humili ponitur, quod idem in alia deceret. Illam
autem concinnitatem, quae verborum collocationem
illuminat his luminibus, quae Graeci, quasi aliquos
gestus orationis, Σχηματα appellant (quod idem ver-
bum ab his etiam in sententiarum ornamenta trans-
fertur), adhibet quidem hic subtilis (quem, nisi quod
solum, caeteroquin recte quidam vocant Atticum),
sed paulo parcius. N am, sicut, in epularum appara-
tu, a magnificentia recedens, non se parcum solum,
sed etiam elegantem videri volet: eliget, quibus
utatur. Sunt enim pleraeque aptae hujus ipsius ora-
toris, de quo loquor, parcimoniae. Nam illa, de qui-
bus ante dixi, huic acuto fugienda sunt, paria pari-
bus relata, et similiter conclusa, eodemque pacto ca-
dentia3 et immutatione literae quasi quaesitae venus-
tates3 ne elaborata concinnitas, et quoddam aucu-
pium delectationis manifesto deprehensum appareat.
Itemque, si quae verborum iterationes contentionem
aliquam et clamorem requirent, erunt ab hac sub-
missione orationis alienae : caeteris promiscue poterit
uti; continuationem verborum modo relaxet, et di-
vidat; utaturque verbis quam usitatissimis, transla-
tionibus quam mollissimis: etiam illa sententiarum
lumina assumat, quae non erunt vehementer illustria.
Non faciet rempublicam loquentem, nec ab inferis
mortuos excitabit, nec acervatim multa frequentans,
una complexione devinciet. Valentiorum haec late-
rum sunt, nec ab hoc, quem informamus, aut ex-
spectanda aut postulanda: erit enim, ut voce, sic
etiam oratione, suppression Sed pleraque ex illis

