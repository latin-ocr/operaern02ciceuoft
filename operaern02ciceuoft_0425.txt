DE FINIBUS, Lm. ΙΙ. ΟΑΡ. 27. 411

granaria ἒ collige omnia, ’ quae soletis. Praesidium
amicorum Ρ Satis est tibi in te, satis in legibus, satis
et in mediocribus amicitiis, praesidii z jam contemni
non poteris: odium autem et invidiam facile vitabis ε
ad eas enim res ab Epicuro praecepta dantur. Et
tamen tantis vectigalibus ad liberalitatem utens,
etiam sine hac Pyladea amicitia, multorum te bene-
volentia praeclare et tuebere, et munies. At quicum
joca, seria, (ut dicitur) quicum arcana, quicum oc-
culta omnia? Tecum optime: deinde etiam cum
mediocri amico. Sed fac ista esse non inopportuna;
quid ad utilitatem tantae pecuniae Ρ Vides igitur, si
amicitiam sua caritate metiare, nihil esse praestantius τ
sin emolumento, summas familiaritates praediorum
pretiosorum mercede superari. Me igitur ipsum ames
oportet, non mea, si veri amici futuri sumus.

XXVII. Sed in rebus apertissimis nimium longi
sumus. Perfecto enim et concluso, neque virtutibus
neque amicitiis usquam locum esse, si ad volupta-
tem omnia referantur; nihil praeterea magnopere
dicendum. Attamen, ne cui loco non videatur esse
responsum, pauca etiam nunc dicam ad reliquam
orationem tuam.

Quoniam igitur omnis summa philosophiae ad
beate vivendum refertur, idque unum expetentes ho-
mines se ad hoc studium contulerunt3 beate autem
vivere alii in alio, vos in voluptate ponitis, item, con-
tra, omnem infelicitatem in dolore3 id primum vi-
deamus, beate vivere vestrum quale sit. Atque hoc
dabitis, ut opinor, si modo sit aliquid, esse beatum,
id oportere totum poni in potestate sapientis: nam,
si amitti vita beata potest, beata esse non potest. Quis
enim confidit semper sibi illud stabile et firmum per-
mansurum, quod fragile et caducum sit? Qui au-
tem diffidet perpetuitati bonorum suorum, timeat
necesse est, ne aliquando, amissis illis, sit miser.

Beatus autem esse in maximarum rerum timore ne-
mo potest.

