56 ORATOR, CAP. 57.

eet studiose inquirente in eum) immittit imprudens
ipse senarium. Sit igitur hoc cognitum, in solutis
etiam verbis inesse numeros, eosdemque esse orato-
rios, qui sint poetici.

LVII Sequitur ergo, ut, qui maxime cadant m
orationem aptam numeri, videndum sit. Sunt enim
qui iambicum putent, ..quod sit orationi simillimus3
qua de causa fieri, ut is potissimum, propter 51111111-
tudinem veritatis, adhibeatur in fabulis3 quod ille
dactylicus numerus hexametrorum magniloquentiae
sit accommodatior. Ephorus autem, levis ipse ora-
tor, sed profectus ex optima disciplina, paeona sequi-
tur, aut dactylum: fugit autem spondeum, et tro-
chaeum. Quod enim paeon habeat tres breves, dacty-
lus autem duas, brevitate et celeritate syllabarum la-
bi putat verba proclivius : contraque accidere in
spondeo et [trochaeo ς] quod alter longis constaret,
alter e brevibus fieret, alteram nimis incitatam, al·
teram nimis tardam orationem, neutram tempera„
tam. Sed et illi priores errant, et Ephorus in culpa
est· nam et qui paeona praetereunt, non vident mol-
lissimum a sese numerum, eumdemque amplissi-
mum, praeteriri. Quod longe Aristoteli videtur secus,
qui judicat heroum numerum grandiorem, quam
desideret soluta oratio· . iambum autem nimis e vul-
gari esse sermone. Ita neque humilem nec abjectam
orationem, nec nimis altam et exaggeratam, probat:
plenam tamen eam vult esse gravitatis, ut eos, qui
audient, ad majorem admirationem possit traducere.
Trochaeum autem, qui est eodem spatio, quo choreus,
cordacem appellat, quia contractio et brevitas digni-
tatem non habeat. Ita paeona probat, eoque ait uti
omnes, sed 1psos non sentire, cum utantur: esse au-
tem tertium ac medium inter iHos 3 sed ita factos eos
pedes esse, ut in eis singulis modus insit aut sesqui-
plex, aut duplex, aut par. Itaque illi, de quibus
ante dixi, tantummodo commoditatis habuerunt ra-
tionem, nullam dignitatis. Iambus enim et dactylus

