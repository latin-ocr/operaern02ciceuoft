AD HERENNIUM, LIB. 1. CAP. 11. 151

· rogat orationi. Expositio est, cum res, de quibus dic-
turi sumus, exponimus breviter et absolute.

Nunc ad confirmationem et confutationem trans-
eamus. Tota spes vincendi, ratioque persuadendi,
posita est in confirmatione et confutatione: nam,
cum adjumenta nostra exposuerimus, contrariaque
dissolverimus, absolute nimirum munus oratorium
confecerimus.

XI. Utrumque igitur facere poterimus, si consti-
tutionem causae cognoverimus. Causarum constitu-
tiones alii quatuor fecerunt: noster doctor Hermes
tres putavit esse3 non ut de illorum quidquam de-
traheret inventione, sed ut ostenderet, id, quod opor·
tuisset simpliciter ac singulari modo docere, illos
distribuisse dupliciter et bipertito. ‚constitutio est
prima deprecatio defensoris, cum accusatoris insimu-
latione conjuncta. Constitutiones itaque, ut ante
diximus, tres sunt, conjecturalis, legitima, juridicialis.
Conjecturalis est, cum de facto controversia est, hoc
modo. Ajax 111 silva, postquam rescivit, quae fecis-
set per insaniam,g eladio incubuit. Ulysses interx enit:
occisum conspicatur: e corpore telum cruentum edu-
cit. Teucer intervenit: fratrem occisum, et inimicum
fratris cum gladio cruento, videt: capitis arcessit.
Hic, quoniam conjectura verum quaeritur, de facto
erit controversia3 et ex eo constitutio causae conjec-
turalis nominatur. Legitima constitutio est, cum in
scripto aliquid controversiae nascitur. Ea dividitur in
partes sex, scriptum et sententiam, contrarias leges,
ambiguum, definitionem, translationem, ratiocinatio-
nem. Ex scripto et sententia nascitur controversia,
cum videtur scriptoris voluntas cum scripto ipso dis-
sentire, hoc modo: Si lex sit, quae jubeat, eos, qui
propter tempestatem navim reliquerint, omnia per-
dere3 eorum navim caeteraque esse, si navis conser-
vata sit, qui remanserint in navi: magnitudine tem-
, pestatis omnes perterriti ,navim reliquerunt, et, in

