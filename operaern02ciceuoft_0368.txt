354 DE FINIBUS, Lm. Ι. cm». 5.

quisque tribuit, quid in omni munere vitae optimum
et verissimum sit, exquirere?

An, partus ancillae sitne in fructu habendus, dis-
seretur inter principes civitatis, P. Scaevolam, Μ’
BIanilium, ab hisque ἏΙ. Brutus dissentiet (quod et
acutum genus est, et ad usus civium non inutile),
nosque ea scripta, reliquaque ejusdem generis et le-
gimus libenter, et legemus3 haec, quae vitam conti-
nent omnem, negligentur? Nam, ut sint illa vendi-
biliora, haec uberiora certe sunt: quamquam id qui-
dem licebit iis existimare, qui legerint.

Nos autem hanc omnem quaestionern de finibus
bonorum et malorum fere a nobis explicatam esse
his literis arbitramur, in quibus, quantum potuimus,
non modo, quid nobis probaretur, sed etiam quid a
singulis philosophiae disciplinis diceretur, persecuti
sumus.

V. Ut autem a facillimis ordiamur, prima veniat
in medium Epicuri ratio, quae plerisque notissima
est : quam a nobis sic intelliges expositam, ut ab ip...
sis, qui eam disciplinam probant, non soloet accu-
ratius explicari. Verum enim invenire volumus, non
tamquam adversarium aliquem convincere. Accurate
autem quondam a L. Torquato, homine omni doc-
trina erudito, defensa est Epicuri sententia de volup-
tate; a meque ei responsum, cum C. Triarius, in
primis gravis et doctus adolescens, ei disputationi in-
teresset. Nam cum ad me in Cumanum, salutandi
causa, uterque venisset, pauca primo inter nos de
literis, quarum summum erat in utroque studium;
deinde Torquatus: Quoniam nacti te, inquit, sumus
aliquando otiosum, certe audiam, quid sit, quod
Epicurum nostrum, non tu quidem oderis, ut fere
faciunt qui ab eo dissentiunt, sed certe non probes,
eum, quem ego arbitror unum vidisse verum, maxi-
misque erroribus animos hominum liberavisse, et
omnia tradidisse, quae pertinerent ad bene beateque
vivendum. Sed existimo, tc, sicut nostrum Triarium,

