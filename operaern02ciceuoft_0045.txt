ORATOR, cru». 33. 31

illam artem quasi ex altera parte respondere dialec-
ticae; ut hoc videlicet differant inter se, quod haec
ratio dicendi latior sit, illa loquendi contractior. Volo
igitur, huic summo omnem, quae ad dicendum tradi
possit, loquendi rationem esse notam Ι quae quidem
res (quod. te his artibus eruditum mimine fallit) du-
plicem habet docendi viam. Nam et ipse Aristoteles
tradidit praecepta plurima disserendi, · et postea, qui
dialectici dicuntur, spinosiora multa pepererunt. Ergo
eum censeo, qui eloquentia} laude ducatur, non esse
earum rerum omnino rudem, sed vel illa antiqua,
vel hac Chrysippi disciplina, institutum. Noverit
primum vim, naturam, genera verborum, et simpli-
cium, et copulatorum3 deinde, quot modis quidque
dicatum qua ratione, verum falsumne sit, judicetu13

quid efficiatur e quoque; quid cui consequens sit,
quidque contrarium ; cumque ambigue multa dican-
tur, quomodo quidque eorum dividi explanarique
oporteat. Haec tenenda sunt oratori. saepe enim oc-
currunt. Sed, quia sua sponte squalidiora sunt, ad-

hibendus erit, in his explicandis, quidam orationis

nitor.
XXXIII. Et, quoniam in omnibus, quae ratione

docentur et via, primum constituendum est, quid
quidque sit (nisi enim inter eos, qui disceptent, con
venit, quid sit illud, de quo ambigitur, nec recte
disseri, nec unquam ad exitum perveniri potest);
explicanda est saepe verbis mens nostra de quaque
re, atque involutae rei notitia definiendo aperienda
aet3 siquidem definitio est oratio, quae, quid sit id,
do quo agitur, ostendit quam brevissime. Tum, (ut
scis) explicato genere cujusque rei, videndum est,
quae sint ejus generis sive formae, sive partes, ut in
eas tribuatur omnis oratio.

Erit igitur haec familtas m eo, quem volumus esse
eloquentem, ut definire rem possit, neque id faciat
tam presse et anguste, quam in illis eruditissimis
disputationibus fieri solet3 sed cum explanatius, tum'

