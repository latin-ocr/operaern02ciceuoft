ORATOR, cAp. 44. «ιι

dium hoc a me volumen expressit3 tamen eis, quos
aliquid reprehensuros suspicabar, respondendum fuit.

Quod si ea, quae dixi, non ita essent3 quis tamen
se tam durum agrestemque praeberet, qui hanc mihi

non daret veniam, ut, cum meae forenses arteS, et
actiones publicae, concidissent, non me aut desidiae
(quod facere non possum) aut moestitiae (cui resisto)
potius quam literis dederem. ⁹ quae quidem me antea.
in judicia atque in curiam deducebant, nunc oblec-
tant domi3 nec vero talibus modo rebus, quales hic
liber continet, sed multo etiam gravioribus et majo-
ribus; quae si erunt perfectae, profecto forensibus
nostris rebus etiam domesticae literae respondebunt.
Sed ad institutam disputationem revertamur.

XLIV. collocabuntur igitur verba, ut aut inter
se quam aptissime cohaereant extrema cum primis,
eaque sint quam suavissimis vocibus; aut ut forma
ipsa concinnitasque verborum conficiat orbem suum· ‚
aut ut comprehensio numerose et apte cadat. Atque
illud primum videamus, quale sit, quod vel maxime
desiderat diligentiam, ut fiat quasi structura quaedam,
nec tamen fiat operose: nam esse: cum infinitus,
tum puerilis labor3 quod apud Lucilium scite exa-
gitat, in Albucio, Scaevola,

“ Quam lepide lexeis compostae ἔ ut tesserulae om-
nes

[Eudo] pavimento, atque emblemate vermiculato.”

Nolo tam minuta haec constructio appareat : sed ta-
men stilus exercitatus efficiet facile hanc viam com-

ponendi. N am, ut in legendo oculus, sic animus in
dicendo, prospiciet, quid sequatur, ne extremorum
verborum cum insequentibus primis concursus aut
hiulcas voces- efficiat, aut asperas. Quamvis enim
suaves, gravesque sententiae, tamen, si inconditis ver-
bis efferuntur, offendent aures, quarum est judicium
superbissimum. Quod quidem Latina lingua sic ob-

servat, nemo ut tam rusticus sit, [qugn] vocales nolit

E

