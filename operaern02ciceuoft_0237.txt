AD HERENNIUM, LIB. IV. CAP. 14. 223

quid est, quod tibi putes concedi oportere Ρ Νο11 jus-
jurandum reliquisti ? non amicos prodidisti ‚⁹ non pa-
renti manus intulisti? non denique in omni dedecore
volutatus es ?'’ Haec exornatio, cum multum venus-
tatis habet, tum gravitatis et acrimoniae plurimum.
Quare videtur esse adhibenda, et ad ornandam et ad
exaugendam orationem.

Conversio est, per quam non, ut ante, primum re-
petimus verbum, sed ad postremum continenter re-
vertimur, hoc modo z “ Poenos populus Romanus
justitia vicit, armis vicit, liberalitate vicit.” Item,
“ Ex quo tempore concordia de civitate sublata est,
libertas sublata est, fides sublata est, amicitia sublata
est, respublica sublata est.'’ Item, ‘⁶ C. Laelius homo
navus erat, ingeniosus erat, doctus erat, bonis viris
et studiosis amicus erat: ergo in civitate primus erat. '⁹
Item, ‘⁴ Nam cum istos, ut absolvant te, rogas, ut
pejerent, rogas; ut existimationem negligant, rogas;
ut leges populi Romani tuae libidini largiantur, ro-

'²

XIV. Complexio est, quae utramque complectitur
exornationem, et hanc, et quam ante exposuimus, ut
et repetatur idem primum verbum saepius, et crebro
ad idem postremum revertamur, hoc modo· ‘⁶ Qui
sunt, qui foedera saepe ruperunt? Carthaginienses.
Qui sunt, qui crudele bellum in Italia gesserunt Ρ
Carthaginienses. Qui sunt, qui Italiam deformave-
runt. ⁹ Carthaginienses. Qui sunt, qui sibi postulant
ignosci ⁹ Carthaginienses. Videte ergo, quid com eniat
eos impetrare. '' Item, ‘⁶ Quem senatus damnarit,
quem populus Romanus damnarit, quem omnium
existimatio damnarit, eum vos sententiis vestris ab·
solvens? ’

Traductio est, quae facit, ut, cum idem verbum
crebrius ponatur, non modo non offendat animum,
sed etiam concinniorem orationem reddat, hoc pacto ι
“ Qui nihil habet in vita jucundius vita, is cum vir-
tute vitam non potest colere.'' Item, ‘⁶ Eum tu ho-

