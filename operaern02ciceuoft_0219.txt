AD HERENNIUM, Lm. ΙΙΙ. ΟΑΡ. 20. ‘205

simulacrornn figuras. Praeterea dissimiles forma at-
que natura leci comparandi sunt, ut distincte inter-
lucere possint: nam si quis multa intercolumnia
sumserit, conturbabitur similitudine locorum, ut
ignoret, quid quoque in loco collocarit. Et magnitu-
dine modica [et mediocres] locos habere oportet:
nam et praeter modum ampli vagas imagines red-
dunt; et nimis angusti saepe non sidentur posse
capere imaginum collocationem. Tum nec nimis il-
lustres nec vehementer obscuros locos haberi oportet,
ne aut obcaecentur tenebris imagines, aut splendore
praefulgeant. Intervalla locorum mediocria esse pla-
cet.. fere paulo plus aut minus pedum tricenum.
Nam, ut adspectus, ita cogitatio, minus valet, sive
nimis procul removeris, sive vehementer prope ad-
moveris, id quod oportet videri. Sed, quamquam
facile est ei, qui paulo plura exploraverit, quamvis
,multos et idoneos locos comparare; tamen, si quis
ad ista satis idoneos invenire se non putabit, ipse sibi
constituat, quam volet multos, licebit. Cogitatio enim
quamvis regionem potest amplecti, et in ea situm
loci cujusdam, ad suum commodum et arbitrium,
fabricari et architectari. Quare licebit, si hac. promta
copia contenti non erimus, nosmetipsos nobis cogita-
tione nostrii regionem constituere, et idoneorum lo-
corum commodissimam distinctionem comparare. De
locis satis dictum est: nunc ad imaginum rationem
transeamus.

XX. Quoniam ergo rerum similes imagines esse
oportet, et ex omnibus verbis notas nobis similitu-
dines eligere debemus, duplices similitudines esse
debent; unae rerum, alterae verborum. Rerum simi-
litudines exprimuntur, cum summatim ipsorum neg-
otiorum imagines comparamus: verborum simili-
tudines constituuntur, cum uniuscujusque nominis
et vocabuli memoria imagine notatur. Rei totius
memoriam saepe una nota? et imagine simplici, com-
prehendemus, hoc modo: ut si accusator dixerit, ab

(Rhe-tor. ) x οι. 11. T

