280 ACADEMICORUM LIB. I. cim. 12.

Tunc Varro, Tuae sunt nunc partes, inquit, qui
ab antiquorum ratione nunc desciscis, et ea, quae ab
Arcesila novata sunt, probas, docere, quod, et qua
(le causa, discidium factum sit, · ut videamus, satisne
ista sit justa defectio.

Tum ego, Cum Zenone, inquam, (ut accepimus)
Arcesilas sibi omne certamen instituit, non perti-
nacia, aut studio vincendi, ut mihi quidem videtur,
sed earum rerum obscuritate, quae ad confessionem
ignorationis adduxerant Socratem, [et, jam ante
Socratem,] Democritum, Anaxagoram, Empedoclem,
omnes paene veterem qui nihil cognosci, nihil per-
cipi, nihil sciri posse [dixerunt]· angustos sensus,
imbecillos animos, brevia curricula vitae, et (ut De·
mocritus) in profundo veritatem esse demersam·
opinionibus et institutis onmia teneri. nihil veritati
relinqui. deinceps omnia tenebris circumfusa esse
dixerunt. Itaque Arcesilas negabat oese quidquam,
quod sciri posset, ne illud quidem ipsum, quod So-
crates sibi reliquisset. Sic omnia latere censebat ιιι
occulto; neque esse quidquam, quod cerni aut intel-
ligi posset. quibus de causis nihil oportere neque
profiteri neque affirmare quemquam, neque assen-
sione approbare: cohibereque semper, et ab omni
lapsu continere temeritatem: quae tum esset insignis,
cum aut falsa aut incognita res approbaretur. neque
hoc quidquam esse turpius, quam cognitioni et per-
ceptioni assensionem approbationemque praecurrere.

Huic rationi quod erat consentaneum, faciebat, ut
contra omnium sententias dies jam plerosque dedu·
ceret, ut, cum in eadem re paria contrariis in parti-
bus momenta rationum invenirentur, facilius ab utra»
que parte assensio sustineretur. Hanc Academiam
novam appellant3 quae mihi vetus videtu1; si qui-
dem Platonem ex illa vetere numeramus; cujus in
libris nihil affimiatur, et in utramque partem multa
disseruntur, de omnibus quaeritur, nihil certi dicitur.
Sed tamen illa, quam exposui, vetus, haec, nova

