416 DE FINIBUS, Lm. 11. cin». 31.

neam, simulque' lpse gravi vulnere exanimari se vi-
deret3 ut primum dispexit, quaesivit, salvusne esset
clypeus? cum salvum esse flentes sui respondissent,
rogavit, essentne fusi hostes Ρ cumque id quoque, ut
cupiebat, audivisset, evelli jussit eam, qua erat trans-
fixus, hastam = ita, multo sanguine profuso, in laeti-
tia et in victoria est mortuus. Leonidas autem, rex
Lacedaemoniorum, se in Thermopylis, trecentosque
eos quos eduxerat Sparta, cum esset proposita aut
fuga turpis, aut gloriosa mors, ‘opposuit hostibus.
Praeclarae mortes sunt imperatoriae. philosophi au-
tem in suis lectulis plerumque moriuntur.

Refert tamen, quod sibi videtur esse morienti
magna laus. “ Compensabatur,” inquit, “ cum
summis doloribus laetitia.” Audio equidem philo-
sophi vocem, Epicure: sed quid tibi dicendum sit,
oblitus es. Primum enirn, si vera sunt ea, quorum
recordatione te gaudere dicis, hoc est, si vera sunt
tua scripta et inventa3 gaudere non potes: nihil
enim jam habes, quod ad corpus referas. Est autem
a te semper dictum, nec gaudere quemquam, nisi
propter corpus, nec dolere. “ Praeteritis,” inquit,
“ gaudeo-’⁹ Quibusnam praeteritis? si ad corpus
pertinentibus, rationes tuas te video compensare cum
istis doloribus, non memoriam corpore perceptarum
voluptatum: si autem ad animum, falsum aet3
quod negas animi ullum esse gaudium, quod non
referatur ad corpus. Cur deinde Metrodori liberos
commendas Ρ Quid ex isto tuo egregio officio, et
tant& fide, (sic enim existimo) ad corpus refers ¹?

XXXI. Huc et illuc, Torquate, vos versetis licet;
nihil in hac praeclara epistola scriptum ab Epicuro con-
gruens et conveniens decretis ejusreperietis. Ita redar-
guitur ipse a sese, veneuntque scripta ejus probitate
ipsius ac moribus; nam ista commendatio puero-
rum, memoria et caritas amicitiae, summorum offici-
orum in extremo spiritu conservatio, indicat, innatam
esse homini probitatem gratuitam, non invitatam vo-

