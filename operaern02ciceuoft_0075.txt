ORATOR, οη. 62. m

quadrum numerumque sententias. Nam, cum is est
auditor, qui non vereatur, neJoompositae orationis in-
sidiis sua fides attentetur, gratiam quoque habet ora-
tori, voluptati aurium servienti.

LXII. Genus autem hoc orationis neque totum
assumendum est ad causas forenses, neque omnino
repudiandum. Si enim semper utare, cum satietatem
affert, tum, quale sit, etiam ab imperitis agnoscitur.
Detrahit praeterea actionis dolorem3 aufert huma-
num sensum actoris3 tollit funditus veritatem et
fidem. Sed, quoniam adhibenda nonnunquam est,
primum videndum est, quo loco, deinde quamdiu
retinenda sit, tum quot modis commutanda.

Adhibenda est igitur numerosa oratio, si aut lau-
dandum est aliquid ornatius (ut nos in accusationis
secundo, de Siciliae laude diximu53 ut in senatu, de
consulatu meo), aut exponenda narratio, quae plus
dignitatis desiderat, quam doloris (ut in quarto ac-
'cusationis, de Ennensi Cerere, de Segestana Diana,
de Syracusarum situ diximus.) Saepe etiam in am-
plificanda re, concessu omnium, funditur numerose
et volubiliter oratio. Id nos fortasse non perfecimus,
conati quidem saepissime sumus ς quod plurimis locis
perorationes nostrae, voluisse nos, atque animo con·.
tendisse, declarant. Id autem tum valet, cum is, qui
audit, ab oratore jam obsessus est, ac tenetur. Non
enim id agit, ut insidietur et observet : sed jam favet,
processumque vult; dicendique vim admirans, non
inquirit, quod reprehendat. Haec autem forma reti-
nenda non diu est, nec dico in peroratione, quam ipse
includit, sed in orationis reliquis partibus ε nam, eum
sis his locis usus, quibus ostendi licere, transferenda
tota dictio est ad illa, quae, nescio cur, cum Graeci
Κομματα et Κωλα nominent, nos non recte incisa et
membra dicamus. Neque enim esse possunt, rebus
'ignons, nota nomina: sed, cum verba, aut suavi-
tatis aut inopiae eausa, transferre soleamus, in om-
nibus hoc fit artibus, ut, eum id appellandum sit,

ἱ (Rhetor.) vol.. 11. G

