ACADEMICORUM Lm. II. CAP. 4. 287

quaerebatur, paene explicatum est, ut tota fere quae-
stio tractata videatur3 tamen exspecto ea, quae te
pollicitus es, Luculle, ab Antiocho audita, dicturum.
Equidem, inquit Hortensius, feci plus, quam vellem.
Totam enim rem Lucullo integram servan’ oportuit:
et tamen fortasse servata est : a me enim ea, quae in
promtu erant, dicta sunt: a Lucullo autem recondi-
tiora desidero.

Tum ille, Non sane, inquit, Hortensi, conturbat
me exspectatio tua3 etsi nihil est iis, qui placere
volunt, tam adversarium : sed, quia non laboro,
quam valde ea, quae dico, probaturus sim, eo minus
conturbor. Dicam enim, nec mea, nec ea, in quibus,
si vera non fuerint, non vinci me malim, quam vin-
cere. Sed, mehercule, ut quidem nunc se causa
habet, etsi hesterno sermone labefacta est, mihi
tamen videtur esse verissima. Agam igitur sicut
Antiochus agebat: nota enim mihi res est : nam et
vacuo animo illum audiebam, et magno studio,
eadem de re etiam saepius: ut etiam majorem ex-
spectationem mei faciam, quam modo fecit Hor-
tensms.

Cum ita esset exorsus, ad audiendum animos
ereximus. At ille, Cum Alexandriae pro quaestore„
inquit, essem, fuit Antiochus mecum, et erat jam
antea Alexandriae familiaris Antiochi Heraclitus
Tyrius (qui et Clitomachum multos annos, et Philo-
nem, audierat), homo sane in ista philosophia, quae
nunc prope dimissa revocatur, probatus et nobilis;
cum quo et Antiochum saepe disputantem audiebam3
sed utrumque leniter. Et quidem isti libri duo Phi-
lonis, de quibus heri dictum a Catulo est, tum erant
allati Alexandriam, tumque primum in Antiochi
manus venerant: et homo natura lenissimus (nihil
enim poterat fieri illo mitius) stomachari tamen
coe'pit. Mirabar: neque enim unquam ante videram.
At ille, Heracliti memoriam implorans, quaerere ex
eo, viderenturne illa Philonis, autea num vel ‘e Phi-

