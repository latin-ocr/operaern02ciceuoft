148 AD HERENNIUM, Lm. Ι. CAP. 8.

causas potest accommodari, quod vulgare dicitur.
Item vitiosum est, quo nihilo minus adversarius po-
test uti, quod commune appellatur. Item illud, quo
leviter commutato adversarius poterit uti ex con-
trario. Item vitiosum est, quod nimium apparatis
verbis compositum est, aut nimis longum est, et
qucd non ex ipsa causa natum videtur, (quod sepa-
ratum vocatur3 in quo etiam translatum includitur)
ut proprie cohaereat cum narratione3 et quod neque
benevolum, neque docilem, neque attentum facit au-
ditorem. De exordio satis dictum est: deinceps ad
narrationem transeamus.

VIII. Narrationum tria sunt genera. Unum est,
cum exponimus rem gestam, et unumquodque trahi-
mus ad utilitatem nostram, vincendi causa; quod
pertinet ad eas causas, de quibus judicium futurum
est. Alterum genus narrationis est, quod intercurrit
nonnunquam, fidei, aut criminationis, aut transitionis,
aut alicujus apparationis, vel laudationis, causa„ Ter-
tium genus est id, quod a causa civili remotum (Εἰς
in quo tamen exerceri convenit, quo commodius illas
superiores narrationes in causis tractare possimus.
Ejus narrationis duo sunt genera: unum, quod m
negotiis3 alterum, quod in personis, positum est. Id
quod in nege-tiorum expositione positum est, tres ha-
bet partes, fabulam, historiam, argumentum. Fabula
est, quae neque veras neque verisimiles continet res,
ut hae quae tragoediis traditae sunt. Historia est res
gesta, sed ab aetatis nostrae memorii>⁴ remota. Argu-
mentum est ficta res, quae tamen fieri potuit3 velut
argumenta comer-diarum. Illud genus narrationis,
quod in personis positum est, debet habere sermonis
festivitatem, animorum dissimilitudinem, gravitatem,
levitatem, spem, metum, suspicionem, desiderium,
dissimulationem, misericordiam, rerum varietates,
fortunae commutationem, insperatum incommodum,
subitam laetitiam, jucundum exitum rerum. Verum

