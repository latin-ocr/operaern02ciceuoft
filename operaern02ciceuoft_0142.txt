128 ORAT. PARTITIONES, CAP. 34.

men causis ipsis, et efficiendi facultatibus, niti opor.
tebit, adjuncta illa disputatione communi, non fuisse
fflum tam amentem, ut indicia facti aut effligere aut
occultare non posset3 ut ita apertus esset, ut locum
crimini relinqueret. Communis ille contra locus, au-
daciam temeritati, non prudentiae, esse conjunctam.
Sequitur autem ille locus ad augendum, non <sse
exspectandum, dum fateatur: argumentis peccata
convinci: et hic etiam exempla ponentur.

XXXIV. Atque haec quidem de argumentis. Sin
autem erit etiam testium facultaS, primum genus
erit ipsum laudandum, dicendumque, ne argumentis
teneretur reus, ipsum sua cautione effecisse, testae
effugere non potuisse: deinde singuli laudentur :
(quae autem essent laudabilia, dictum estz) deinde
etiam argumento firmo, quia tamen saepe falsum est,
posse recte non credi3 viro bono et firmo, sine vitio
judicis, non posse non credi. Atque etiam, si ob-
scuri testes erunt, aut tenues, dicendum erit, non
esse ex fortuna fidem ponderandam, aut eos ωδε cu-
jusque locupletissimos taetes, qui id, de quo agatur,
facillime scire possint. Sin quaestiones habitae, aut
postulatio ut habeantur, causam adjuvabunt; oon-
firmandum genus primum quaestionum erit: dicen.
dum de vi doloris, de opinione majorum, qui fflm
rem totam, nisi probassent, certe repudiassenu de
institutis Atheniensium, Rhodiorum, doctissimorum
hominum, apud quos etiam (id quod acerbissimum
est) liberi civesque torquentur3 de nostrorum etiam
prudentissimorum hominum institutis, qui cum de
servis in dominos quaeri noluissent, de incestu tamen,
et conjuratione, quae facta me consule oet, quaeren-
dum putaverunt. Irridenda etiam disputatio oet, qua,
solent uti ad infirmandas quaestionoe, et meditata
puerilisque dicenda. Tum facienda fides, diligenter
asse et sine cupiditate quaesitum dictaque quaestionis
argumentis et conjectura ponderanda. Atque haec
accusationis fere membra sunt·

 

