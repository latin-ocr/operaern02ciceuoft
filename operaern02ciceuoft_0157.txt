 

AD HERENNIUM, Lm. Ι. ΟΑΡ. 2. 143

illi, ne parum multa scisse viderentur, ea conquisie-
runt, quae nihil attinebant, ut ars difficilior cognitu
putaretur: nos autem ea, quae videbantur ad ratio-
nem dicendi pertinere, sumsimus. Non enim spe
quaestsis, aut gloria, commoti venimus ad scriben-
dum, quemadmodum caeteri3 sed ut industria nostra
tuae morem geramus voluntati. Nunc, ne nimium
longa sumatur oratio, de re dicere incipiemu53 si te
unum illud monuerimus, artem, sine assiduitate di-
cendi, non multum juvare3 ut intelligas, hanc ra-
tionem praeceptionss ad exercitationem accommodari
oportere.

ΙΙ. Oratoris officium est, de his rebus posse dicere,
quae res ad usum civilem moribus ac legibus consti-
tutae sunt, cum assensione auditorum, quoad ejus
fieri poterit. Tria sunt genera causarum, quae re-
cipere debet orator; demonstrativum, deliberativum,
judiciale. Demonstrativum est, quod tribuitur in ali-
cujus certae personae laudem, vel vituperationem ε de-
liberativum est, quod, in consultatione positum, ha-
bet in se suasionem et dissuasionem: judiciale est,
quod, positum in controversia, habet accusationem,
aut petitionem cum defensione. Nunc. quas res ora-
torem habere oporteat, docebimus z deinde, quo modo
has causas tractari conveniat, ostendemus. Oportet
igitur esse in oratore inventionem, dispositionem, elo-
cutionem, memoriam, et pronuntiationem. Inventio
est excogitatio rerum verarum aut verisimilium, quae
causam probabilem reddant. Dispositio est ordo et
distributio rerum, quae demonstrat, quid quibus in
locis sit collocandum. Elocutio est idoneorum ver-
borum et sententiarum ad inventionem accommoda-
tio. Memoria est firma animi rerum et verborum et
dispositionis perceptio. Pronuntiatio est vocis, vultos,
gestus moderatio cum venustate. Haec omnia tribus
rebus assequi poterimus, arte, imitatione, exercita-
tione. Ars est praeceptio, quae dat certam viam ra-
tionemque dicendi. Imitatio est, qua impellimur,

