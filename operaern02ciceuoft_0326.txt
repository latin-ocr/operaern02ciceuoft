312 ACADEMICORUM Lm. 11. cn. 21.

dixi) sed de sapiente, quaeritur. Visa enim ista, cum
acriter mentem sensumve pepulerunt, accipio 3 hisque
interdum etiam assentior3 nec percipio tamen. Nihil
enim arbitror posse percipi. Non sum sapiens: ita-
que visis ced0, neque possum resistere. Sapientis au-
tem hanc censet Arcesilas vim esse maximam, Zeno-
ni assentiens, cavere ne capiatur ; ne fallam, videre.
Nihil eet enim ab ea cogitatione, quam habemus de
gravitate sapientis, errore, levitate, temeritate dis-
junctius.

Quid igitur loquar de firmitate sapientis? quem
quidem nihil opinari tu quoque, Luculle, concedis.
Quod quoniam a te probatur, (ut praepostere tecum
agam· , mox referam me ad ordinem) haec, primum,
conclusio quam habeat vim, considera.

XXI. Si ulli rei sapiens assentietur unquam, ali-
quando etiam opinabitur: nunquam autem opinabi-
tur: nulli igitur rei assentietur. Hanc conclusionem
Arcesilas probabat: confirmabat enim et primum, et
secundum. Carneades nonnunquam secundum illud
dabat, assentiri aliquando. Ita sequebatur etiam opi-
nari; quod tu non vis, et recte, ut mihi videris.
Sed illud primum, sapientem, si assensurus esset,
etiam opinaturum, falsum esse et Stoici dicunt, et
eorum adstipulator Antiochus· posse enim eum falsa
a veris, et quae non possint percipi, ab iis quae pos-
sint, distinguere. Nobis autem, primum, etiamsi
quid percipi possit, tamen ipsa consuetudo assentiendi
periculosa esse videtur et lubrica.

Quamobrem, cum tam vitiosum esse constet, as-
sentiri quidquam aut falsum aut incognitum ; susti-
nenda est potius omnis assensio, ne praecipitet, si
temere processerit. Ita enim finitima sunt falsa veris,
oeque quae percipi non possunt, iis quae possunt,
(si modo ea sunt quaedam: jam enim videbimus) ut
tam praecipitem in locum non debeat se sapiens com-
mittere. Sin autem, omnino nihil esse, quod percipi
possit, a me sumsero, et, quod tu mihi das, accepero,

