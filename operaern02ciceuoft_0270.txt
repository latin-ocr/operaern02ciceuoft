256 AD HERENNIUM, Lm. IV. CAP. 51.

pecuniae describere. ‘⁶ Iste, ” mquies, “ judices, qui,
se dici divitem, putat esse praeclarum, primum nunc
videte, quo vultu nos intueatur. Nonne vobis vide-
tur dicere. Darem, si mihi molesti non essetis? Cum
vero sinistra mentum sublevat, existimat se gemmae
nitore et aun‘ splendore adspectus omnium praestrin-
gere. Cum puerum respicit hune unum, quem ego
novi, (vos non arbitror novisse) alio nomine appellat,
deinde alio atque alio: Heus tu, inquit, veni, Sannio,
ne quid isti barbari turbent: ut ignoti, qui au diunt,
unum putent eligi de multis t ei dicit in aurem, aut
ut domi lectuli sternantur, aut ab avunculo rogetur
AEthiops, qui ad balneas veniat, aut asturconi locus
ante ostium suum detur, aut aliquod fragile falsae
choragium gloriae comparetur. Deinde exclamat, ut
omnes audiant: Videto‚ ut diligenter numeretur, si
potest, ante noctem. P'uer, qui jam bene hominis
naturam novit, Tu illo plures mittas oportet, inquit,
si hodie vis transnumerari. Age, inquit, duc tecum
Libanum et Sosiam. Sane. Deinde casu veniunt
hospites homini, qui istum splendide, dum peregri-
naretur, receperant. Ex ea re homo, hercle, sane
conturbatur: sed tamen a vitio naturae non recedit.
Bene, inquit, facitis, cum venitis : sed rectius fecis-
setis, si ad me domum recta abiissetis. Id fecissemus,
inquiunt illi, si domum novissemus. At istud qui-
dem facile fuit undelibet invenire. Verum ite mecum.
Sequuntur illi. Sermo interea hujus consumitur om-
nis in ostentatione. Quaerit, in agris cujusmodi fru-
menta sint: negat, se, quia villae incensae sint, acce-
dere posse, nec aedificare etiam nunc audere: tam-
etsi in Tusculano quidem coepi insanire, et in iisdem
fundamentis aedificare.

LI. “ Dum haec loquitur, venitin aedes quasdam,
in quibus sodalitium erat eodem die futurum: quo
iste, pro notitia domini aedium, ingreditur cum hos-
pitibus. Hic, inquit, habito: perspicit argentum,
quod erat expositum, triclinium stratum: probat.

