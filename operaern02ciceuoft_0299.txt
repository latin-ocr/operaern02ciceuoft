ACADEMICORUM Lm ΙΙ. CAP. 3. 285

ἕως, aut ludicros sermones, aut rerum colloquia le-
viorum. Etenim, si quodam in libro vere est a nobis
philosophia laudata, profecto ejus tractatio optimo
atque amplissimo quoque dignissima est: nec quid-
quam aliud videndum est nobis, quos populus Ro-
manus hoc in gradu collocavit, nisi ne quid privatis
studiis de opera publica detrahamus. Quod si, cum
fungi munere debeamus, non modo operam nostram
nunquam a populari eoetu removemus, sed ne literam
quidem ullam facimus, nisi forensem; quis repre-
hendet nostrum otium, qui, in eo, non modo nos-
metipsos hebescere et languere nolumus, sed etiam,
ut plurimis prosimus, enitimur? Gloriam vero non
modo non minui, sed etiam augeri, arbitramur eo-
rum, quorum ad populares illustresque laudes, has
etiam minus notas, minusque pervulgatas, adjun-
grmus.

Sunt etiam, qui negent, in iis, qui in nostris libris
disputent, fuisse earum rerum, de quibus disputatur,
scientiam. Qui mihi videntur non solum vivis, sed
etiam mortuis, invidere.

III. Restat unum genus reprehensorum, quibus
Academiae ratio non probatur. Quod gravius ferre-
mus, si quisquam ullam disciplinam philosophiae
probaret, praeter eam quam ipse sequeretur. Nos
autem, quoniam contra omnes dicere, qui scire sibi
videntur, solemus, non possumus, quin alii a nobis
dissentiant, recusare. Quamquam nostra quidem
causa facilis est, qui verum invenire sine ulla conten-
tione volumus; idque 'summa cura studioque con-
quirimus. Etsi enim omnis cognitio multis est ob-
structa difficultatibus, eaque est et in ipsis rebus
obscuritas, et in judiciis nostris infirmitas, ut, non
sine causa, et doctissimi et antiquisffl'mi invenire se
posse, quod cuperent, diffisi sint: tamen nec illi de-
fecerunt, neque nos studium exquirendi defatigati
relinquimus: neque nostrae disputationes quidquam
aliud agunt, nisi ut, in utramque partem dicendo,

