⁶3 ORATOR, cn. το.

aeset, id necesse tamen non erat confiteri. Et hic
quidem, qui hanc a Laelio, ad quem scripsit, cui se
purgat, veniam petit, et utitur ea trajectione verbo-
rum, et nihilo tamen aptius explet, concluditque
sententias.

Apud alios autem, et Asiaticos maxime, numero
servientes, inculcata reperias inania quaedam verba,
quasi complementa numerorum. Sunt etiam qui ino
vitio, quod ab Hegesia⁴ maxime fluxit, infringendis,
concidendisque numeris, in quoddam genus abjectum
incidant, Siculorum simillimum. Tertium est, in quo
fuerunt fratres illi, Asiaticorum rhetorum principes,
Hierocles et Menecles, minime mea sententia con-
temnendi. Etsi enim a forma veritatis et ab Attico-
rum regula absunt, tamen hoc vitium compensant
vel facultate, vel copia. Sed apud eos varietas non
erat, quod omnia fere concludebantur uno modo.
Quae vitia qui fugerit, ut neque verbum ita trajiciat,
ut id de industria factum intelligatur, neque inferci-
ens verba, quasi rimas expleat, nec minutos nume-
ros sequens, concidat delumbetque sententias, nec, sine
ulla commutatione, in eodem semper versetur genere
numerorum; is omnia fere vitia vitaverit: nam de
laudibus multa diximus, quibus sunt alia perspicua
vitia contraria.

·.-·: LXX. Quantum autem sit apte dicere, experiri
licet, si aut compositi oratoris bene structam colloca-
tionem dissolvas permutatione verborum. Corrum-
patur enim tota res, ut et haec nostra in Corneliana,
et deinceps omnia: “ Neque me divitiae movent,
quibus omnes Africanos et Laelios multi venalicii
mercatoresque superarunt? Immuta paulum, ut sit,
“ multi superarunt mercatores venaliciique ;'’ perie-
rit tota res. Et quae sequuntur z “ Neque vestis, aut
caelatum aurum et argentum, quo nostros veteres
Marcellos Maximosque multi eunuchi e Syria AEgyp-
toque vicerunt.” Verba permuta sic, ut sit, ‘⁶ Vice-
runt eunuchi e Syria AEgyptoque.” Adde tertium,

