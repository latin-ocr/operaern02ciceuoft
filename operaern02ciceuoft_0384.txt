370 DE FINIBUS, 1113. Ι. cu. 18.

haec efficiantur, ignorant. Animi autem voluptates
et dolores nasci fatemur e corporis voluptatibus et
doloribus. Itaque concedo, quod modo dicebas, ca-
dere causa, si qui e nostris aliter existiment; quos
quidem video esse multos, sed imperitos. Quamquam
autem et laetitiam nobis voluptas animi, et molestiam
dolor, afferat ς eorum tamen utrumque et ortum aese
e corpore, et ad corpus referri; nec ob eam eausam
non multo majores esse et voluptates et dolores ani-
mi, quam corporis. Nam corpore nihil, nisi praesens,
et quod adest, sentire possumus; animo autem, et
praeterita et futura. Ut enim aeque doloemus animo,
cum corpore dolemus ; fieri tamen permagna accessio
potest, si aliquod aeternum et infinitum impendere
malum nobis opinemur. Quod idem licet transferre
in voluptatem, ut ea major sit, si nihil tale metua-
mus.

J am illud quidem perspicuum est, maximam ani-
mi aut voluptatem aut molestiam plus aut ad beatam
aut ad miseram vitam afferre momenti, quam eorum
utrumvis, si aeque diu sit in corpore. Non placet au-
tem, detracta voluptate, aegritudinem statim conse·
qui, nisi in voluptatis locum dolor forte successerit ι
at, contra, gaudere nosmet omittendis doloribus, etiam
si voluptas ea, quae sensum moveat, nulla successe-
n't. quue intelligi potest, quanta voluptas sit non
dolere. Sed, ut iis bonis erigimur, quae exspectamu83
sic laetamur iis, quae recordamur. stulti autem ma—
lorum memoria torquentur ε sapientes bona prae-
terita, grata recordatione renovata, delectant. Est au-
tem situm in nobis, ut et adversa quasi perpetua ob-
livione obruamus, et secunda jucunde ac suaviter
meminerimus. Sed cum ea, quae praeterierunt, acri
animo et attento intuemur, tunc fit, ut aegritudo se-
quatur, si illa mala sint; laetitia, si bona.

XVIII. Ο praeclaram boete vivendi, et apertam
ct simplicem et directam viam ! Cum enim certe ni-
hil homini possit melius esse, quam vacare omni

