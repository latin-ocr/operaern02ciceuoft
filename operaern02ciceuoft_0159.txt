AD HERENNIUM, LIB· Ι. ΟΑΡ. 5. 145

Principium est, cum statim auditoris animum noe
bis idoneum reddimus ad audiendum. Id ita sumi-
tur, ut attentos, ut dociles, ut benevolos auditores
habere possimus. Si genus causae dubium habebi-
mus, a benevolentia principium constituemus, ne
quid illa turpitudinis pars nobis obesse possit. Sin
humile erit genus causae, faciemus attentos. Sin
turpe causae genus erit, insinuatione utendum est (de
qua posterius dicemus), nisi quid nacti erimus,
quare, adversarios criminando, benevolentiam ca-
pere possimus. Sin honestum causae genus erit, lice-
bit recte vel uti vel non uti principio. Si uti volemus,
aut id oportebit ostendere, quare causa sit honesta,
aut breviter, quibus de rebus simus dicturi, expo-
nere. Si principio uti nolemus, a lege, a scriptura,
aut ab aliquo firmissimo nostrae causae adjumento,
principium capere oportebit. Quoniam igitur doci-2
lem, benevolum, attentum habere auditorem volu-
mus, quomodo quidque confici possit, aperiemus.
Dociles auditores habere poterimus, si summam
causae breviter exponemus, et si attentos eos facie-
mus: nam docilis est is, qui attente vult audire.
Attentos habebimus, si pollicebimur, nos de rebus
magnis, novis, inusitatis, verba facturos, aut de iis
rebus, quae ad rempublicam pertineant, aut ad eos
ipsos qui audient, aut ad Deorum immortalium re-
ligionem3 et, si rogabimus, ut attente audiant; et
si numero exponemus res,· quibus de rebus dicturi
sumus. Benevolos auditores faeere quatuor modis
possumus, a nostra, ab adversariorum, ab auditorum
persona, et a rebus ipsis.

V. A nostra persona benevolentiam contrahemus,
si nostrum officium sine arrogantia laudabimus, aut,
in rempublicam quales fuerimus, aut in parentes,
aut in amicos, aut in eos ipsos qui audiunt, refere-
mus, dum haec omnia ad eam ipsam rem, de qua
agitur, sint accommodata. Item si nostra incom-
moda proferemus, inopiam, solitudinem, calamita-

(Rhetor.) vor 11. ο

