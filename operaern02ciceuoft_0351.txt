ACADEMICORUM Lm. ΙΙ. CAP. 40. 337

tecta mutentur. Sed ecquid nos eodem modo rerum
naturas persecare, aperire, dividere possumus, ut vi-
deamus, terra penitusne defixa sit, et quasi radicibus
suis haereat, an media pendeat Ρ

Habitari ait Xenophanes in luna, eamque esse ter-
ram multarum urbium et montium. Portenta viden-
tur: sed tamen neque ille, qui dixit, jurare posset
ita se rem habere, neque ego non ita. Etiam dicitis,
esse e regione nobis, e contraria parte terrae, qui ad-
versis vestigiis stent contra nostra vestigia, qucs An-
tipodas vocatis. Cur mihi magis succensetis, qui ista
non adspernor, quam eis, qui, cum audiunt, desipere
vos arbitrantur? Hicetas Syracusius (ut ait Theo-
Phra-stus) coelurn, solem, lunam, stellas, supera deni-
que omnia, stare censet; neque, praeter terram, rem
ullam in mundo moveri; quae cum circum axem se
summa celeritate convertat et torqueat, eadem effici
omnia, quasi, stante tertii, coelum moveretur. Atque
hoc etiam Platonem in T imao dicere quidam arbi-
trantur, sed paulo obscurius. Quid tu, Epicure :⁴ lo-
quere. Putas solem esse tantulum ἓ [Egone? ne bis
quidem tantum z] sed et vos ab illo irridemini3 et
ipsi illum vicissim eluditis. Liber igitur a tali irri-
sione Socrates, liber Aristo Chius, qui nihil istorum
sciri putat posse.

Sed redeo ad animum, et corpus. Satisne tandem
ea nota sunt nobis, quae nervorum natura sit, quae
venarum? tenemusne, quid animus sit? ubi sit?
denique, sitne, aut (ut Dicoearcho visum est) ne sit
quidem ullus? si est, tresue partes habeat, ut Pla-
toni placuit, rationis, irae, cupiditatis; an simplex
unusque sit Ρ Si unus et simplex, utrum sit ignis, an
anima, an sanguis? an, ut Xenocrates, mens nullo
corpore? quod intelligi, quale sit, vix potest. Et,
quidquid est, mortale sit an aeternum P nam utram-
que in partem multa dicuntur.

ι. XL. Horum aliquid vestro sapienti certum vide-
tur: nostro, ne quid maxime quidem probabile sit,

(Philos.) von. 11. 2 G

