414 DE FINIBUS, 1111«. 11. CAP. 29.

comparatio ι quid de dolore dicemus? cujus tanta
tormenta sunt, ut in his beata vita (simodo dolor
summum malum est) esse non possit. Ipse enim
Metrodorus, paene alter Epicurus, beatum esse de-
scribit his fere verbis: ‘⁶ cum corpus bene constitu-
tum sit, et sit exploratum, ita futurum.” An id ex-
ploratum cuiquam potest esse, quo modo sese habi-
turum sit corpus, non dico ad annum, sed ad vespe-
ram ? Dolor igitur, id est summum malum, metue-
tur semper, etiam si non aderit: jam enim adesse
poterit. Qui potest igitur habitare in beata. vita
summi mali metus?

Traditur, inquit, ab Epicuro ratio negligendi do-
loris. J am ipsum absurdum, maximum malum neg-
ligi: sed quae tandem ista ratio est? “ Maximus
dolor,'' inquit, “ brevis est. ” Primum, quid tu dicis
breve Ρ deinde dolorem quem maximum ? quid
enim? summus dolor plures dies manere non po-
test? vide, ne etiam menses: nisi forte eum dicis,
qui, simul atque arripuit, interficit. Quis istum do-
lorem timet ? Illum mallem levares, quo optimum
atque humanissimum virum, Cn. Octavium, M. F.
familiarem meum, confici vidi: nec vero semel, nec
ad breve tempus, sed et saepe plane, et diu. Quos ine,
(Dii immortales !) cum omnes artus ardere videren-
tur, cruciatus perferebat? nec tamen miser esse, quia
summum id malum non erat, tantummodo laborio-
sus, videbatur. At miser, si, in vitiosa et flagitiosa
vita, afflueret voluptatibus.

XXIX. Quod autem magnum dolorem brevem,
longinquum levem, esse dicitis, id non intelligo,
quale sit. Video enim et magnos, et eosdem bene
longinquos dolores, quorum alia toleratio est verior;
qua uti vos non potestis, qui honestatem lpsam per
se non amatis. Fortitudinis quaedam praecepta sunt,
ac paene leges, quae effeminari virum vetant in do-
lore: quamobrem turpe putandum oet, non dieo
dolere (nam id quidem est interdum necesse)‚sed

