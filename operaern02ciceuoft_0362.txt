348 ACADEMICORUM Lm. ΙΙ. CAP. 48..

que errore tot philosophorum, qui de bonis eontra-
riisque rebus tantopere discrepant, ut, cum plus uno
verum esse non possit, jacere necesse sit tot tam no-
biles disciplinas3 quam de oculorum, sensuumque
reliquorum mendaciis, et de sorite, aut pseudomeno;
quas plagas ipsi contra se Stoici texuerunt.

Tum Lucullus, Non moleste, inquit, fero, nos
haec contulisse: saepius enim congredientes nos, et
maxime in Tusculanis nostris, si qua videbuntur,
requiremus. Optime, inquam ε sed quid Catulus
sentit? quid Hortensius? Tum Catulus, Egone?
inquit. Ad patris revolvor sententiam, quam quidem
ille Carneadeam esse dicebat, ut percipi nihil putem
posse3 assensurum autem non percepto, id est, opi-
naturum, sapientem existimem: sed ita, ut intelligat
se opinari, sciatque nihil esse, quod comprehendi et
percipi possit: [per] εποχην illam omnium rerum
comprobans, illi alteri sententiae, nihil aese, quod
percipi possit, vehementer assentior. Habeo, inquam,
sententiam tuam, nec eam admodum adspemor. Sed
tibi quid tandem videtur, Hortensi? Tum ille ridens,
Tollendum. Teneo te, inquam: nam ista Academiae
est propria sententia- Ita sermone confecto, Catulus
remansit: nos ad naviculas nostras descendimus.

