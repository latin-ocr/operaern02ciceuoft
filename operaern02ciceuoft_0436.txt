422 DE FINIBUS, LIB. II. CAP. 35.

doloris mortisque contemtio. Ergo haec in animis ε
tu autem etiam membra ipsa sensusque eonsidera;
qui tibi, ut reliquae corporis partes, non comites so-
lum virtutum, sed ministri etiam, videbuntur. Quid,
si in ipso corpore multa voluptati praeponenda sunt,
ut vires, valetudo, velocitas, pulchritudo ? Quid tan-
dem in animis censes? in quibus doctissimi illi vete-
res inesse quiddam coeleste et divinum putaverunt.

Quod si esset in voluptate summum bonum (ut
dicitis), optabile esset, in voluptate maxima, nullo
intervallo interJecto, dies noctesque versari, cum om-
nes sensus dulcedine omni quasi perfusi moverentur.
Quis est autem dignus nomine hominis, qui unum
diem totum velit esse in isto genere voluptatis? Cy-
renaici quidem non recusant. Vestri haec verecun-
dius: illi fortasse constantius.

Sed lustremus animo, non has maximas artes, qui-
bus qui carebant, inertes a majoribus nominabantur:
sed quaero, num existimes, non dico Homerum, Ar·-
chilochum, Pindarum, sed Phidiam, Polycletum,
Zeuxin, ad voluptatem artes suas direxisse ? Ergo
opifex plus sibi proponet ad formarum, quam civis
excellens ad factorum, pulchritudinem ?

Quae autem est alia causa erroris tanti, tam longe
lateque diffusi, nisi quod is, qui voluptatem summum
bonum esse decernit, non cum ea parte animi, in
qu&⁴ inest ratio atque consilium, sed cum cupiditate,
id est, cum animi levissima parte, deliberat? Quaero
enim de te: si sunt Dii (ut vos etiam putatis), qui
possunt esse beati, cum voluptates corpore percipere
non possint? aut si, sine eo genere voluptatis, be-
ati sunt, cur similem 31111111 usum in sapiente esse no-
litis?

XXXV. Lege laudationes, Torquate, non eorum
qui sunt ab Homero laudati, non Cyri, non Agesi-
lai, non Aristidis, non Themistoclis, non Philippi,
non Alexandri ε lege ‚nostrorum hominum ς lege
vcstrae familiae: neminem videbis ita laudatum, ut

 

