DE FINIBUS, Lm. II. CAp. 35. 423

artifex mllidus comparandarum voluptatum dicere-
tur. Non elogia monimentorum id significant, velut
hoc ad portam3 “ Uno ore cui plurimae consentiunt
gentes, populi primarium fuisse virum. ” Idne con-
sensisse de Calatino plurimas gentes arbitramur, pri-
marium populi fuisse, quod praestantissimus fuisset
in conficiendis voluptatibus? Ergo in iis adolescenti-
bus bonam spem esse dicemus, et magnam indolem,
quos suis commodis inservituros, et, quidquid ipsis
expediat, facturos arbitramur? Nonne videmus,
quanta perturbatio rerum omnium consequatur?
quanta confusio? Tollitur beneficium; tollitur gra-
tia· , quae sunt vincula eoncordiae. Nec enim, si tuam
ob causam cuiquam commodes, beneficium illud ha-
bendum est, sed foenerati03 nec gratia deberi vide-
tur ei, qui suam ob causam commodaverit. Maxi-
mas vero virtutes jacere omnes necesse est, voluptate
dominante. Sunt etiam turpitudines plurimae, quae,
nisi honestas natura plurimum valeat, cur non ca.
dant in sapientem, non est facile defendere.

Ac, ne plura complectar, (sunt enim innumerabi-
lia) bene laudata virtus voluptatis aditus intercludat,
necesse est: quod jam a me exspectare noli. Tute
introspice in mentem tuam ipse: eamque omni cogi-
tatione pertractans, percontare ips se te, perpetuisne
malis voluptatibus perfruens, in ea, quam saepe
usurpabas, tranquillitate degere omnem aetatem sine
dolore, (assumto etiam illo, quod vos quidem adjun-
gere soletis, sed fieri non potaet, sine doloris metu),
an, cum de omnibus gentibus optime mererere, cum
opem indigentibus salutemque ferres, vel Herculis
perpeti aerumnas ε sic enim majores nostri labores
non fugiendos, tristissimo tamen verbo, etiam in Deo
nominaverunt. Exigerem ex te, cogeremque, ut re-
spondereS, nisi vererer, ne Herculem ipsum ea, quae
pro salute gentium summo labore gessisset, volupta-
tis causa gessisse diceres.

Quae cum dixissem, Habeo, inquit Torquatus, ad

