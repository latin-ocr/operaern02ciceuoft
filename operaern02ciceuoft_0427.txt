DE FINIBUS‚ Lm. Π. cn. 28. 413 ‘

nam, quibus rebus efficiuntur voluptates, hae non
sunt in potestate sapientis. Non enim in ipsa sa-
pientia positum est beatum esse, sed in iis rebus
quas sapientia comparat ad voluptatem. Totum au-
tem id externum: et, quod externum, id in casu est.
Ita fit beatae vitae domina fortuna3 quam Epicurus
ait ‘⁶ exiguam intervenire sapienti.”

XXVIII. Age, inquies: ista parva sunt: “sa-
pientem locupletat ipsa natura ;” cujus divitias Epi-
curus parabiles esse docuit. Haec bene dicuntur;
nec ego repugno: sed inter sese ipsa pugnant. N e-
gat enim, tenuissimo victu, id est, contemtissimis
escis et potionibus, minorem voluptatem percipi,
quam rebus exquisitissimis ad epulandum. Huic ego,
si negaret quidquam interesse ad beate vivendum,
quali uteretur victu, concederem ε laudarem etiam ε
verum enim diceret: idque Socratem, qui volupta-
tem nullo loco numerat, audio dicentem, cibi con-
dimentum esse famem, potionis sitim. Sed, qui, ad
voluptatem omnia referens, vivit ut Gallonius, loqui-
tur ut Frugi ille Piso, non audio: nec enim eum,
quod sentiat, dicere existimo.

Naturales divitias dixit parabiles esse, quod parvo
esset natura contenta. Certe, nisi voluptatem tanti
aestimaretis. “ Non minor,'' inquit, ‘4 voluptas per-
cipitur ex vilissimis rebus, quam ex pretiosissimis.”
Hoc est non modo cor non habere, sed ne palatum
quidem. Qui enim voluptatem ipsam contemnunt,
iis licet dicere, se acipenserem menae non anteponere:
cui vero in voluptate summum bonum est, huic
omnia sensu, non ratione, sunt judicanda: eaque
dicenda optima, quae sunt suavissima.

Verum esto: consequatur summas voluptates,
non modo parvo, sed per me nihilo, si potest: sit
voluptas non minor in nasturtio illo, quo vesci Per-
sas esse solitos scribit Xenophon, quam in Syracu-
sanis mensis, quae a Platone graviter vituperantur z
sit, inquam, tam facilis quam vultis, voluptatis

2 N 3

