300 ACADEMICORUM Lm. ΙΙ. CAP. 13.

hoc maxime intersit, quod· manimum nihil agit, ani-

mal agit aliquid, (nihil enim agens ne cogitari qui-

dem potest quale sit) aut ei sensus adimendus est;

aut ea, quae est in nostra sita potestate, reddenda as-
sensio. At vero animus quodam modo eripitur his,
quos neque sentire neque assentiri volunt. Ut enim
necesse est, lancem in libra, ponderibus impositis,
deprimi; sic animum perspicuis cedere. Nam, (1110-
1110ᾶο 11011 potest animal ullum non appetere id
quod accommodatum ad naturam appareat (Graeci
id οικειον appellant), sic non potest objectam rem
perspicuam non approbare.

Quamquam, si illa, de quibus disputatum est,
vera sunt, nihil attinet de assensione omnino loqui.
Qui enim quid percipit, assentitur statim. Sed haec
etiam sequuntur, nec memoriam sine assensione
posse constare, nec notitias rerum, nec artes: idque
quod maximum est, ut sit aliquid in nostra potes-
tate, in eo, qui rei nulli assentietur, non erit. Ubi
igitur virtus, si nihil situm est in ipsis nobis ? Max-
ime autem absurdum, vitia in ipsorum esse potes-
tate, neque peccare quemquam, nisi assensione; hoc
idem in virtute non esse3 cujus omnis constantia et
firmitas ex his rebus constat, quibus assensa est, et
quas approbavit: omninoque ante videri aliquid,
quam agamus, necesse est3 eique, quod visum sit,
assentiamur. Quare, qui aut visum aut assensum
tolljt, is omnem actionem tollit e vita„

XIII. N unc ea videamus, quae contra ab his dis-
putari solent. Sed prius potestis totius eorum rationis
quasi fundamenta cognoscere. Componunt igitur
primum artem quamdam de his, quae visa dicimus,
eorumque et vim et genera definiunt; in his, quale
sit id, quod percipi et comprehendi possit; totidem
verbis, quot Sto'ici. Deinde illa exponunt duo, quae
quasi contineant omnem hanc quaestionem· quae ita
videantur, ut etiam alia eodem modo videri possint,
nee in his quidquam intersit, non posse eorum alia

