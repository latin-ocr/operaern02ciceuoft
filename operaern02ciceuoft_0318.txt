304 ACADEMICORUM Lm. ΙΙ. CAr. 16.

aut, si ea quoque possit, cur illa non possit, quae
perdifficiliter, internoscantur tamen? et, si haec, cur
non inter quae nihil sit omnino Ρ Deinde, cum mens
moveatur ipsa per sese, ut et ea declarant quae cogita-
tione depingimus, et ea quae vel furiosis vel dormien-
tibus videntur, nonne (inquiunt) verisimile sit, sic
etiam mentem moveri, ut non modo non internoscat,
visa vera ina sint, anne falsa, sed ut in his nihil
intersit omnino ? ut si qui tremerent et exalbescerent
vel ipsi per se, motu mentis aliquo, vel objecta ter-
ribili re extrinsecus, nihil esset, qui distingueretur
tremor ille et pallor, neque quidquam interesset inter
intestinum et oblatum.

Postremo, si nulla visa sunt probabilia, quae falsa
sint, alia ratio est. Sin autem sunt, cur non etiam,
quae non facile internoscantur? cur non ut plane
nihil intersit? praesertim cum ipsi dicatis, sapientem
in furore sustinere se ab omni assensu, quia nulla in
visis distinctio appareat-

XVI. Ad has omnes visiones inanes Antiochus
quidem permulta dicebat; et erat de hac una re
unius diei disputatio. Mihi autem non idem facien-
dum puto; sed ipsa capita dicenda3 et primum qui-
dem hoc reprehendendum, quod captiosissimo genere
interrogationis utuntur; quod genus minime in phi-
losophia probari solet, cum aliquid minutatim et
gradatim additur, aut demitur. Soritas hos vocant,
qui acervum efficiunt uno addito grano: vitiosum
sane et captiosum genus. Sic enim adscenditis: Si
tale visum objectum est a Deo dormienti, ut proba-
bile sit, cur non etiam ut valde verisimile? cur deinde
non, ut difficiliter a vero internoscatur? deinde, ut
ne internoscatur quidem? postremo, ut nihil inter
hoc et illud intersit? Huc si perveneris, me tibi
primurn quidque concedente, meum vitium fuerin
sin ipse tua sponte processeriS, tuum.

Quis enim tibi dederit, aut omnia Deum posse,
aut ita facturum esse, si possit? Quomodo autem

